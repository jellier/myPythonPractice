[
    [
        {
            "title": "绿珠篇",
            "dynasties": "唐代",
            "authors": "乔知之",
            "contents": "石家金谷重新声，明珠十斛买娉婷。此日可怜君自许，此时可喜得人情。君家闺阁不曾关，常将歌舞借人看。意气雄豪非分理，骄矜势力横相干。辞君去君终不忍，徒劳掩袂伤铅粉。百年离别在高楼，一代红颜为君尽。"
        },
        {
            "title": "浣溪沙·荷芰风轻帘幕香",
            "dynasties": "五代",
            "authors": "顾敻",
            "contents": "荷芰风轻帘幕香，绣衣鸂鶒泳回塘，小屏闲掩旧潇湘。恨入空帷鸾影独，泪凝双脸渚莲光，薄情年少悔思量。"
        },
        {
            "title": "腊日",
            "dynasties": "唐代",
            "authors": "杜甫",
            "contents": "腊日常年暖尚遥，今年腊日冻全消。侵陵雪色还萱草，漏泄春光有柳条。纵酒欲谋良夜醉，还家初散紫宸朝。口脂面药随恩泽，翠管银罂下九霄。"
        },
        {
            "title": "鹧鸪天·休舞银貂小契丹",
            "dynasties": "宋代",
            "authors": "范成大",
            "contents": "休舞银貂小契丹，满堂宾客尽关山。从今嫋嫋盈盈处，谁复端端正正看。模泪易，写愁难。潇湘江上竹枝斑。碧云日暮无书寄，寥落烟中一雁寒。"
        },
        {
            "title": "卜算子慢·江枫渐老",
            "dynasties": "宋代",
            "authors": "柳永",
            "contents": "江枫渐老，汀蕙半凋，满目败红衰翠。楚客登临，正是暮秋天气。引疏砧、断续残阳里。对晚景、伤怀念远，新愁旧恨相继。 脉脉人千里。念两处风情，万重烟水。雨歇天高，望断翠峰十二。侭无言、谁会凭高意。纵写得、离肠万种，奈归云谁寄。"
        },
        {
            "title": "蝶恋花·伫倚危楼风细细",
            "dynasties": "宋代",
            "authors": "柳永",
            "contents": "伫倚危楼风细细，望极春愁，黯黯生天际。草色烟光残照里，无言谁会凭阑意。(阑 通 栏)拟把疏狂图一醉，对酒当歌，强乐还无味。衣带渐宽终不悔，为伊消得人憔悴。"
        },
        {
            "title": "潼关吏",
            "dynasties": "唐代",
            "authors": "杜甫",
            "contents": "士卒何草草，筑城潼关道。大城铁不如，小城万丈余。借问潼关吏：修关还备胡？要我下马行，为我指山隅：连云列战格，飞鸟不能逾。胡来但自守，岂复忧西都。丈人视要处，窄狭容单车。艰难奋长戟，万古用一夫。哀哉桃林战，百万化为鱼。请嘱防关将，慎勿学哥舒！"
        },
        {
            "title": "采桑子·冷香萦遍红桥梦",
            "dynasties": "清代",
            "authors": "纳兰性德",
            "contents": "冷香萦遍红桥梦，梦觉城笳。月上桃花，雨歇春寒燕子家。箜篌别后谁能鼓，肠断天涯。暗损韶华，一缕茶烟透碧纱。"
        },
        {
            "title": "夜行船·别情",
            "dynasties": "宋代",
            "authors": "谢绛",
            "contents": "昨夜佳期初共。鬓云低、翠翘金凤。尊前和笑不成歌，意偷转、眼波微送。 草草不容成楚梦。渐寒深、翠帘霜重。相看送到断肠时，月西斜、画楼钟动。"
        },
        {
            "title": "黍离",
            "dynasties": "先秦",
            "authors": "佚名",
            "contents": "彼黍离离，彼稷之苗。行迈靡靡，中心摇摇。知我者，谓我心忧；不知我者，谓我何求。悠悠苍天，此何人哉？彼黍离离，彼稷之穗。行迈靡靡，中心如醉。知我者，谓我心忧；不知我者，谓我何求。悠悠苍天，此何人哉？彼黍离离，彼稷之实。行迈靡靡，中心如噎。知我者，谓我心忧；不知我者，谓我何求。悠悠苍天，此何人哉？"
        }
    ],
    [
        {
            "title": "如梦令·正是辘轳金井",
            "dynasties": "清代",
            "authors": "纳兰性德",
            "contents": "正是辘轳金井，满砌落花红冷。蓦地一相逢，心事眼波难定。谁省，谁省。从此簟纹灯影。"
        },
        {
            "title": "野老",
            "dynasties": "唐代",
            "authors": "杜甫",
            "contents": "野老篱前江岸回，柴门不正逐江开。渔人网集澄潭下，贾客船随返照来。长路关心悲剑阁，片云何意傍琴台。王师未报收东郡，城阙秋生画角哀。"
        },
        {
            "title": "石壁精舍还湖中作",
            "dynasties": "南北朝",
            "authors": "谢灵运",
            "contents": "昏旦变气候，山水含清晖。清晖能娱人，游子憺忘归。出谷日尚早，入舟阳已微。林壑敛暝色，云霞收夕霏。芰荷迭映蔚，蒲稗相因依。披拂趋南径，愉悦偃东扉。虑澹物自轻，意惬理无违。寄言摄生客，试用此道推。"
        },
        {
            "title": "善哉行·伤古曲无知音",
            "dynasties": "唐代",
            "authors": "贯休",
            "contents": "有美一人兮，婉如青扬。识曲别音兮，令姿煌煌。 绣袂捧琴兮，登君子堂。如彼萱草兮，使我忧忘。 欲赠之以紫玉尺，白银铛。久不见之兮，湘水茫茫。"
        },
        {
            "title": "杏园中枣树",
            "dynasties": "唐代",
            "authors": "白居易",
            "contents": "人言百果中，唯枣凡且鄙。皮皴似龟手，叶小如鼠耳。胡为不自知，生花此园里。岂宜遇攀玩，幸免遭伤毁。二月曲江头，杂英红旖旎。枣亦在其间，如嫫对西子。东风不择木，吹喣长未已。眼看欲合抱，得尽生生理。寄言游春客，乞君一回视。君爱绕指柔，从君怜柳杞。君求悦目艳，不敢争桃李。君若作大车，轮轴材须此。"
        },
        {
            "title": "梦天",
            "dynasties": "唐代",
            "authors": "李贺",
            "contents": "老兔寒蟾泣天色，云楼半开壁斜白。玉轮轧露湿团光，鸾珮相逢桂香陌。黄尘清水三山下，更变千年如走马。遥望齐州九点烟，一泓海水杯中泻。"
        },
        {
            "title": "踏莎行·杨柳回塘",
            "dynasties": "宋代",
            "authors": "贺铸",
            "contents": "杨柳回塘，鸳鸯别浦。绿萍涨断莲舟路。断无蜂蝶慕幽香，红衣脱尽芳心苦。 返照迎潮，行云带雨。依依似与骚人语。当年不肯嫁春风，无端却被秋风误。"
        },
        {
            "title": "步蟾宫·闰六月七夕",
            "dynasties": "清代",
            "authors": "顾贞观",
            "contents": "玉纤暗数佳期近，已到也、忽生幽恨。恨无端、添叶与青梧，倒减却、黄杨一寸。天公定亦怜娇俊，念儿女，经年愁损。早收回、溽暑换清商，翻借作，兰秋重闰。"
        },
        {
            "title": "暮过山村",
            "dynasties": "唐代",
            "authors": "贾岛",
            "contents": "数里闻寒水，山家少四邻。怪禽啼旷野，落日恐行人。初月未终夕，边烽不过秦。萧条桑柘处，烟火渐相亲。"
        },
        {
            "title": "进太宗",
            "dynasties": "唐代",
            "authors": "徐惠",
            "contents": "朝来临镜台，妆罢暂裴回。千金始一笑，一召讵能来。"
        }
    ],
    [
        {
            "title": "春日即事",
            "dynasties": "宋代",
            "authors": "吕本中",
            "contents": "病起多情白日迟，强来庭下探花期。雪消池馆初春后，人倚栏杆欲暮时。乱蝶狂蜂俱有意，兔葵燕麦自无知。池边垂柳腰支活，折尽长条为寄谁？"
        },
        {
            "title": "晋献文子成室",
            "dynasties": "先秦",
            "authors": "佚名",
            "contents": "晋献文子成室，晋大夫发焉。张老曰：“美哉，轮焉！美哉，奂焉！歌于斯，哭于斯，聚国族于斯！”文子曰：“武也，得歌于斯，哭于斯，聚国族于斯，是全要领以从先大夫于九京也!”北面再拜稽首。君子谓之善颂善祷。"
        },
        {
            "title": "生查子·独游雨岩",
            "dynasties": "宋代",
            "authors": "辛弃疾",
            "contents": "溪边照影行，天在清溪底。天上有行云，人在行云里。 高歌谁和余，空谷清音起。非鬼亦非仙，一曲桃花水。"
        },
        {
            "title": "清平乐·金风细细",
            "dynasties": "宋代",
            "authors": "晏殊",
            "contents": "金风细细。叶叶梧桐坠。绿酒初尝人易醉。一枕小窗浓睡。 紫薇朱槿花残。斜阳却照阑干。双燕欲归时节，银屏昨夜微寒。"
        },
        {
            "title": "送陆判官往琵琶峡",
            "dynasties": "唐代",
            "authors": "李白",
            "contents": "水国秋风夜，殊非远别时。长安如梦里，何日是归期。"
        },
        {
            "title": "铜官山醉后绝句",
            "dynasties": "唐代",
            "authors": "李白",
            "contents": "我爱铜官乐，千年未拟还。要须回舞袖，拂尽五松山。"
        },
        {
            "title": "古意赠今人",
            "dynasties": "南北朝",
            "authors": "鲍令晖",
            "contents": "寒乡无异服，毡褐代文练。日月望君归，年年不解綖。荆扬春早和，幽冀犹霜霰。北寒妾已知，南心君不见。谁为道辛苦？寄情双飞燕。形迫杼煎丝，颜落风催电。容华一朝尽，惟馀心不变。"
        },
        {
            "title": "上太行山",
            "dynasties": "明代",
            "authors": "于谦",
            "contents": "西风落日草斑斑，云薄秋空鸟独还。两鬓霜华千里客，马蹄又上太行山。"
        },
        {
            "title": "送李判官之润州行营",
            "dynasties": "唐代",
            "authors": "刘长卿",
            "contents": "万里辞家事鼓鼙，金陵驿路楚云西。江春不肯留行客，草色青青送马蹄。"
        },
        {
            "title": "游龙门奉先寺",
            "dynasties": "唐代",
            "authors": "杜甫",
            "contents": "已从招提游，更宿招提境。阴壑生虚籁，月林散清影。（虚籁 一作：灵籁）天阙象纬逼，云卧衣裳冷。欲觉闻晨钟，令人发深省。"
        }
    ],
    [
        {
            "title": "卜算子·我住长江头",
            "dynasties": "宋代",
            "authors": "李之仪",
            "contents": "我住长江头，君住长江尾。日日思君不见君，共饮长江水。 此水几时休，此恨何时已。只愿君心似我心，定不负相思意。"
        },
        {
            "title": "芄兰",
            "dynasties": "先秦",
            "authors": "佚名",
            "contents": "芄兰之支，童子佩觿。虽则佩觿，能不我知。容兮遂兮，垂带悸兮。芄兰之叶，童子佩韘。虽则佩韘，能不我甲。容兮遂兮，垂带悸兮。"
        },
        {
            "title": "山有扶苏",
            "dynasties": "先秦",
            "authors": "佚名",
            "contents": "山有扶苏，隰有荷华。不见子都，乃见狂且。山有桥松，隰有游龙。不见子充，乃见狡童。"
        },
        {
            "title": "道间即事",
            "dynasties": "宋代",
            "authors": "黄公度",
            "contents": "花枝已尽莺将老，桑叶渐稀蚕欲眠。半湿半晴梅雨道，乍寒乍暖麦秋天。村垆沽酒谁能择，邮壁题诗尽偶然。方寸怡怡无一事，粗裘粝食地行仙。"
        },
        {
            "title": "菩萨蛮·晶帘一片伤心白",
            "dynasties": "清代",
            "authors": "纳兰性德",
            "contents": "晶帘一片伤心白，云鬟香雾成遥隔。无语问添衣，桐阴月已西。西风鸣络纬，不许愁人睡。只是去年秋，如何泪欲流。"
        },
        {
            "title": "房中曲",
            "dynasties": "唐代",
            "authors": "李商隐",
            "contents": "蔷薇泣幽素，翠带花钱小。娇郎痴若云，抱日西帘晓。枕是龙宫石，割得秋波色。玉簟失柔肤，但见蒙罗碧。忆得前年春，未语含悲辛。归来已不见，锦瑟长于人。今日涧底松，明日山头檗。愁到天池翻，相看不相识。"
        },
        {
            "title": "女冠子·露花烟草",
            "dynasties": "唐代",
            "authors": "张泌",
            "contents": "露花烟草，寂寞五云三岛，正春深。貌减潜消玉，香残尚惹襟。竹疏虚槛静，松密醮坛阴。何事刘郎去？信沉沉。"
        },
        {
            "title": "阮郎归·耒阳道中为张处父推官赋",
            "dynasties": "宋代",
            "authors": "辛弃疾",
            "contents": "山前灯火欲黄昏，山头来去云。鹧鸪声里数家村，潇湘逢故人。挥羽扇，整纶巾，少年鞍马尘。如今憔悴赋招魂，儒冠多误身。"
        },
        {
            "title": "秋夜",
            "dynasties": "南北朝",
            "authors": "谢朓",
            "contents": "秋夜促织鸣，南邻捣衣急。思君隔九重，夜夜空伫立。北窓轻幔垂，西户月光入。何知白露下，坐视阶前湿。谁能长分居，秋尽冬复及。"
        },
        {
            "title": "陈遗至孝",
            "dynasties": "南北朝",
            "authors": "刘义庆",
            "contents": "陈遗至孝。母好食铛底焦饭，遗作郡主簿，恒装一囊，每煮食，辄贮收焦饭，归以遗母。后值孙恩掠郡，郡守袁山松即日出征。时遗已聚敛得数斗焦饭，未及归家，遂携而从军。与孙恩战，败，军人溃散，遁入山泽，无以为粮，有饥馁而死者。遗独以焦饭得活，时人以为至孝之报也。"
        }
    ],
    [
        {
            "title": "子夜吴歌·夏歌",
            "dynasties": "唐代",
            "authors": "李白",
            "contents": "镜湖三百里，菡萏发荷花。五月西施采，人看隘若耶。回舟不待月，归去越王家。"
        },
        {
            "title": "祝英台近·北固亭",
            "dynasties": "宋代",
            "authors": "岳珂",
            "contents": "澹烟横，层雾敛。胜概分雄占。月下鸣榔，风急怒涛飐。关河无限清愁，不堪临鉴。正霜鬓、秋风尘染。 漫登览。极目万里沙场，事业频看剑。古往今来，南北限天堑。倚楼谁弄新声，重城正掩。历历数、西州更点。"
        },
        {
            "title": "跂乌词",
            "dynasties": "唐代",
            "authors": "柳宗元",
            "contents": "城上日出群乌飞，鸦鸦争赴朝阳枝。刷毛伸羽和且乐，尔独落魄今为何？无乃慕高近白日，三足妒尔令尔疾？无乃饥啼走路旁，贪鲜攫肉人所伤？翘肖独足下丛薄，口衔低枝始能越。还顾泥涂备蝼蚁，仰看栋梁防燕雀。左右六翮利如刀，踊身失势不得高。支离无趾犹自免，努力低飞逃后患。"
        },
        {
            "title": "齐天乐·绿芜凋尽台城路",
            "dynasties": "宋代",
            "authors": "周邦彦",
            "contents": "绿芜凋尽台城路，殊乡又逢秋晚。暮雨生寒，鸣蛩劝织，深阁时闻裁剪。云窗静掩。叹重拂罗裀，顿疏花簟。尚有綀囊，露萤清夜照书卷。荆江留滞最久，故人相望处，离思何限。渭水西风，长安乱叶，空忆诗情宛转，凭高眺远。正玉液新篘，蟹螯初荐。醉倒山翁，但愁斜照敛。"
        },
        {
            "title": "点绛唇·波上清风",
            "dynasties": "宋代",
            "authors": "魏夫人",
            "contents": "波上清风，画船明月人归后。渐消残酒，独自凭栏久。聚散匆匆，此恨年年有。重回首，淡烟疏柳，隐隐芜城漏。"
        },
        {
            "title": "曲游春·禁苑东风外",
            "dynasties": "宋代",
            "authors": "周密",
            "contents": "禁烟湖上薄游，施中山赋词甚佳，余因次其韵。盖平时游舫，至午后则尽入里湖，抵暮始出，断桥小驻而归，非习于游者不知也。故中山亟击节余“闲却半湖春色”之句。谓能道人之所未云。\n禁苑东风外，飚暖丝晴絮，春思如织。燕约莺期，恼芳情偏在，翠深红隙。漠漠香尘隔，沸十里、乱弦丛笛。看画船、尽入西泠，闲却半湖春色。柳陌，新烟凝碧，映帘底宫眉，堤上游勒。轻暝笼寒，怕梨云梦冷，杏香愁幂。歌管酬寒食，奈蝶怨、良宵岑寂。正满湖、碎月摇花，怎生去得？"
        },
        {
            "title": "山坡羊·伏低伏弱",
            "dynasties": "元代",
            "authors": "陈草庵",
            "contents": "伏低伏弱，装呆装落，是非犹自来着莫。任从他，待如何，天公尚有妨农过，蚕怕雨寒苗怕火。阴，也是错；晴，也是错。"
        },
        {
            "title": "长安早春",
            "dynasties": "唐代",
            "authors": "张子容",
            "contents": "开国维东井，城池起北辰。咸歌太平日，共乐建寅春。雪尽黄山树，冰开黑水津。草迎金埒马，花伴玉楼人。鸿渐看无数，莺歌听欲频。何当桂枝擢，还及柳条新。"
        },
        {
            "title": "登新平楼",
            "dynasties": "唐代",
            "authors": "李白",
            "contents": "去国登兹楼，怀归伤暮秋。天长落日远，水净寒波流。秦云起岭树，胡雁飞沙洲。苍苍几万里，目极令人愁。"
        },
        {
            "title": "于中好·雁帖寒云次第飞",
            "dynasties": "清代",
            "authors": "纳兰性德",
            "contents": "雁帖寒云次第飞，向南犹自怨归迟。谁能瘦马关山道，又到西风扑鬓时。人杳杳，思依依，更无芳树有乌啼。凭将扫黛窗前月，持向今宵照别离。"
        }
    ],
    [
        {
            "title": "送薛种游湖南",
            "dynasties": "唐代",
            "authors": "杜牧",
            "contents": "贾傅松醪酒，秋来美更香。怜君片云思，一棹去潇湘。"
        },
        {
            "title": "减字木兰花·偶检丛纸中",
            "dynasties": "清代",
            "authors": "龚自珍",
            "contents": "偶检丛纸中，得花瓣一包，纸背细书辛幼安“更能消几番风雨”一阕，乃是京师悯忠寺海棠花，戊辰暮春所戏为也，泫然得句。\n人天无据，被侬留得香魂住。如梦如烟，枝上花开又十年！十年千里，风痕雨点斓斑里。莫怪怜他，身世依然是落花。"
        },
        {
            "title": "水调歌头·平山堂用东坡韵",
            "dynasties": "宋代",
            "authors": "方岳",
            "contents": "秋雨一何碧，山色倚晴空。江南江北愁思，分付酒螺红。芦叶蓬舟千重，菰菜莼羹一梦，无语寄归鸿。醉眼渺河洛，遗恨夕阳中。 苹洲外，山欲暝，敛眉峰。人间俯仰陈迹，叹息两仙翁。不见当时杨柳，只是从前烟雨，磨灭几英雄。天地一孤啸，匹马又西风。"
        },
        {
            "title": "送七兄赴扬州帅幕",
            "dynasties": "宋代",
            "authors": "陆游",
            "contents": "初报边烽照石头，旋闻胡马集瓜州。诸公谁听刍荛策，吾辈空怀畎亩忧。急雪打窗心共碎，危楼望远涕俱流。岂知今日淮南路，乱絮飞花送客舟。"
        },
        {
            "title": "从崔中丞过卢少尹郊居",
            "dynasties": "唐代",
            "authors": "柳宗元",
            "contents": "寓居湘岸四无邻，世网难婴每自珍。莳药闲庭延国老，开樽虚室值贤人。泉回浅石依高柳，径转垂藤闲绿筠。 闻道偏为五禽戏，出门鸥鸟更相亲。"
        },
        {
            "title": "秦王饮酒",
            "dynasties": "唐代",
            "authors": "李贺",
            "contents": "秦王骑虎游八极，剑光照空天自碧。羲和敲日玻璃声，劫灰飞尽古今平。龙头泻酒邀酒星，金槽琵琶夜枨枨。 洞庭雨脚来吹笙，酒酣喝月使倒行。银云栉栉瑶殿明， 宫门掌事报一更。花楼玉凤声娇狞，海绡红文香浅清， 黄鹅跌舞千年觥。仙人烛树蜡烟轻，清琴醉眼泪泓泓。"
        },
        {
            "title": "采莲子二首",
            "dynasties": "唐代",
            "authors": "皇甫松",
            "contents": "菡萏香连十顷陂，小姑贪戏采莲迟。 晚来弄水船头湿，更脱红裙裹鸭儿。 船动湖光滟滟秋，贪看年少信船流。 无端隔水抛莲子，遥被人知半日羞。"
        },
        {
            "title": "浣溪沙·山绕平湖波撼城",
            "dynasties": "宋代",
            "authors": "张元干",
            "contents": "山绕平湖波撼城。湖光倒影浸山青。水晶楼下欲三更。雾柳暗时云度月，露荷翻处水流萤。萧萧散发到天明。"
        },
        {
            "title": "踏莎行·杨柳回塘",
            "dynasties": "宋代",
            "authors": "贺铸",
            "contents": "杨柳回塘，鸳鸯别浦。绿萍涨断莲舟路。断无蜂蝶慕幽香，红衣脱尽芳心苦。 返照迎潮，行云带雨。依依似与骚人语。当年不肯嫁春风，无端却被秋风误。"
        },
        {
            "title": "酬刘柴桑",
            "dynasties": "魏晋",
            "authors": "陶渊明",
            "contents": "穷居寡人用，时忘四运周。门庭多落叶，慨然知已秋。新葵郁北牖，嘉穟养南畴。今我不为乐，知有来岁不？命室携童弱，良日登远游。"
        }
    ],
    [
        {
            "title": "和张仆射塞下曲·其四",
            "dynasties": "唐代",
            "authors": "卢纶",
            "contents": "野幕敞琼筵，羌戎贺劳旋。醉和金甲舞，雷鼓动山川。"
        },
        {
            "title": "南乡子·端午",
            "dynasties": "宋代",
            "authors": "李之仪",
            "contents": "小雨湿黄昏。重午佳辰独掩门。巢燕引雏浑去尽，销魂。空向梁间觅宿痕。 客舍宛如村。好事无人载一樽。唯有莺声知此恨，殷勤。恰似当时枕上闻。"
        },
        {
            "title": "浣溪沙·清晓妆成寒食天",
            "dynasties": "唐代",
            "authors": "韦庄",
            "contents": "清晓妆成寒食天，柳球斜袅间花钿，卷帘直出画堂前。指点牡丹初绽朵，日高犹自凭朱栏，含嚬不语恨春残。"
        },
        {
            "title": "金陵白杨十字巷",
            "dynasties": "唐代",
            "authors": "李白",
            "contents": "白杨十字巷，北夹湖沟道。不见吴时人，空生唐年草。天地有反覆，宫城尽倾倒。六帝馀古丘，樵苏泣遗老。"
        },
        {
            "title": "寄荆州张丞相",
            "dynasties": "唐代",
            "authors": "王维",
            "contents": "所思竟何在，怅望深荆门。举世无相识，终身思旧恩。方将与农圃，艺植老丘园。目尽南飞雁，何由寄一言。"
        },
        {
            "title": "题卢处士山居 / 处士卢岵山居",
            "dynasties": "唐代",
            "authors": "温庭筠",
            "contents": "西溪问樵客，遥识楚人家。古树老连石，急泉清露沙。 千峰随雨暗，一径入云斜。日暮飞鸦集，满山荞麦花。"
        },
        {
            "title": "守睢阳作",
            "dynasties": "唐代",
            "authors": "张巡",
            "contents": "接战春来苦，孤城日渐危。合围侔月晕，分守若鱼丽。屡厌黄尘起，时将白羽挥。裹疮犹出阵，饮血更登陴。忠信应难敌，坚贞谅不移。无人报天子，心计欲何施。"
        },
        {
            "title": "水调歌头·壬子三山被召陈端仁给事饮饯席上作",
            "dynasties": "宋代",
            "authors": "辛弃疾",
            "contents": "长恨复长恨，裁作短歌行。何人为我楚舞，听我楚狂声？余既滋兰九畹，又树蕙之百亩，秋菊更餐英。门外沧浪水，可以濯吾缨。一杯酒，问何似，身后名？人间万事，毫发常重泰山轻。悲莫悲生离别，乐莫乐新相识，儿女古今情。富贵非吾事，归与白鸥盟。"
        },
        {
            "title": "题屏",
            "dynasties": "宋代",
            "authors": "刘季孙",
            "contents": "呢喃燕子语梁间，底事来惊梦里闲。说与旁人浑不解，杖藜携酒看芝山。"
        },
        {
            "title": "南浦别",
            "dynasties": "唐代",
            "authors": "白居易",
            "contents": "南浦凄凄别，西风袅袅秋。一看肠一断，好去莫回头。"
        }
    ],
    [
        {
            "title": "三月十七日夜醉中作",
            "dynasties": "宋代",
            "authors": "陆游",
            "contents": "前年脍鲸东海上，白浪如山寄豪壮；去年射虎南山秋，夜归急雪满貂裘。今年摧颓最堪笑，华发苍颜羞自照。谁知得酒尚能狂，脱帽向人时大叫。逆胡未灭心未平，孤剑床头铿有声。破驿梦回灯欲死，打窗风雨正三更。"
        },
        {
            "title": "减字木兰花·维熊佳梦",
            "dynasties": "宋代",
            "authors": "苏轼",
            "contents": "秘阁古《笑林》云：“晋元帝生子，宴百官、赐束帛，殷羡谢曰：‘臣等无功受赏。’帝曰：‘此事岂容卿有功乎！’同舍每以为笑。”余过吴兴，而李公择适生子，三日会客，求歌辞，乃为作此戏之，举座皆绝倒。\n维熊佳梦，释氏老君亲抱送。壮气横秋，未满三朝已食牛。犀钱玉果，利市平分沾四座。多谢无功，此事如何着得侬。"
        },
        {
            "title": "咏三良",
            "dynasties": "唐代",
            "authors": "柳宗元",
            "contents": "束带值明后，顾盼流辉光。一心在陈力，鼎列夸四方。款款效忠信，恩义皎如霜。生时亮同体，死没宁分张。壮躯闭幽隧，猛志填黄肠。殉死礼所非，况乃用其良。霸基弊不振，晋楚更张皇。疾病命固乱，魏氏言有章。从邪陷厥父，吾欲讨彼狂。"
        },
        {
            "title": "伯牙鼓琴 / 伯牙绝弦",
            "dynasties": "先秦",
            "authors": "佚名",
            "contents": "伯牙鼓琴，锺子期听之。方鼓琴而志在太山，锺子期曰：“善哉乎鼓琴，巍巍乎若太山。”少选之间而志在流水，锺子期又曰：“善哉乎鼓琴，汤汤乎若流水。”锺子期死，伯牙破琴绝弦，终身不复鼓琴，以为世无足复为鼓琴者。"
        },
        {
            "title": "阻雪连句遥赠和",
            "dynasties": "南北朝",
            "authors": "佚名",
            "contents": "积雪皓阴池，北风鸣细枝。九逵密如绣，何异远别离。（谢朓）风庭舞流霰，冰沼结文澌。饮春虽以燠，钦贤纷若驰。（江革）珠霙条间响，玉溜檐下垂。杯酒不相接，寸心良共知。（王融）飞云乱无绪，结冰明曲池。虽乖促席燕，白首信勿亏。（王僧孺）飘素莹檐溜，岩结噎通崋。罇罍如未澣，况乃限首仪。（谢昊）原隰望徙倚，松筠竟不移。隐忧恧萱树，忘怀待山巵。（刘绘）初昕逸翮举，日昃驽马疲。幽山有桂树，岁暮方参差。（沈约）"
        },
        {
            "title": "遣兴",
            "dynasties": "清代",
            "authors": "袁枚",
            "contents": "爱好由来下笔难，一诗千改始心安。阿婆还似初笄女，头未梳成不许看。"
        },
        {
            "title": "桃源忆故人·暮春",
            "dynasties": "宋代",
            "authors": "苏轼",
            "contents": "华胥梦断人何处，听得莺啼红树。几点蔷薇香雨，寂寞闲庭户。暖风不解留花住，片片着人无数。楼上望春归去，芳草迷归路。"
        },
        {
            "title": "虞美人·寄公度",
            "dynasties": "宋代",
            "authors": "舒亶",
            "contents": "芙蓉落尽天涵水，日暮沧波起。背飞双燕贴云寒，独向小楼东畔、倚阑看。 浮生只合尊前老，雪满长安道。故人早晚上高台，赠我江南春色、一枝梅。"
        },
        {
            "title": "贺新郎·篆缕消金鼎",
            "dynasties": "宋代",
            "authors": "李玉",
            "contents": "篆缕消金鼎，醉沉沉、庭阴转午，画堂人静。芳草王孙知何处？惟有杨花糁径。渐玉枕、腾腾春醒，帘外残红春已透，镇无聊、殢酒厌厌病。云鬓乱，未忺整。江南旧事休重省，遍天涯寻消问息，断鸿难倩。月满西楼凭阑久，依旧归期未定。又只恐瓶沉金井，嘶骑不来银烛暗，枉教人立尽梧桐影。谁伴我，对鸾镜。"
        },
        {
            "title": "江村即事",
            "dynasties": "唐代",
            "authors": "司空曙",
            "contents": "钓罢归来不系船，江村月落正堪眠。纵然一夜风吹去，只在芦花浅水边。"
        }
    ],
    [
        {
            "title": "东郊",
            "dynasties": "唐代",
            "authors": "韦应物",
            "contents": "吏舍跼终年，出郊旷清曙。杨柳散和风，青山澹吾虑。依丛适自憩，缘涧还复去。微雨霭芳原，春鸠鸣何处。乐幽心屡止，遵事迹犹遽。终罢斯结庐，慕陶直可庶。"
        },
        {
            "title": "画鸭",
            "dynasties": "元代",
            "authors": "揭傒斯",
            "contents": "春草细还生，春雏养渐成。茸茸毛色起，应解自呼名。"
        },
        {
            "title": "清平乐·洛阳愁绝",
            "dynasties": "唐代",
            "authors": "温庭筠",
            "contents": "洛阳愁绝，杨柳花飘雪。终日行人恣攀折，桥下水流呜咽。上马争劝离觞，南浦莺声断肠。愁杀平原年少，回首挥泪千行。"
        },
        {
            "title": "又酬傅处士次韵二首·其二",
            "dynasties": "清代",
            "authors": "顾炎武",
            "contents": "愁听关塞遍吹笳，不见中原有战车。三户已亡熊绎国，一成犹启少康家。苍龙日暮还行雨，老树春深更著花。待得汉庭明诏近，五湖同觅钓鱼槎。"
        },
        {
            "title": "御街行·别东山",
            "dynasties": "宋代",
            "authors": "贺铸",
            "contents": "松门石路秋风扫。似不许、飞尘到。双携纤手别烟萝，红粉清泉相照。几声歌管，正须陶写，翻作伤心调。 岩阴暝色归云悄。恨易失、千金笑。更逢何物可忘忧，为谢江南芳草。断桥孤驿，冷云黄叶，相见长安道。"
        },
        {
            "title": "十五从军征",
            "dynasties": "两汉",
            "authors": "佚名",
            "contents": "十五从军征，八十始得归。道逢乡里人：“家中有阿谁？”“遥看是君家，松柏冢累累。”(遥看 一作：遥望)兔从狗窦入，雉从梁上飞。中庭生旅谷，井上生旅葵。舂谷持作饭，采葵持作羹。羹饭一时熟，不知饴阿谁。出门东向看，泪落沾我衣。"
        },
        {
            "title": "送陈秀才还沙上省墓",
            "dynasties": "明代",
            "authors": "高启",
            "contents": "满衣血泪与尘埃，乱后还乡亦可哀。风雨梨花寒食过，几家坟上子孙来？"
        },
        {
            "title": "应诏赋得除夜",
            "dynasties": "唐代",
            "authors": "史青",
            "contents": "今岁今宵尽，明年明日催。寒随一夜去，春逐五更来。气色空中改，容颜暗里回。风光人不觉，已著后园梅。"
        },
        {
            "title": "贼平后送人北归",
            "dynasties": "唐代",
            "authors": "司空曙",
            "contents": "世乱同南去，时清独北还。他乡生白发，旧国见青山。 晓月过残垒，繁星宿故关。寒禽与衰草，处处伴愁颜。"
        },
        {
            "title": "旅泊遇郡中叛乱示同志",
            "dynasties": "唐代",
            "authors": "杜荀鹤",
            "contents": "握手相看谁敢言，军家刀剑在腰边。遍收宝货无藏处，乱杀平人不怕天。古寺拆为修寨木，荒坟开作甃城砖。郡侯逐出浑闲事，正是銮舆幸蜀年。"
        }
    ],
    [
        {
            "title": "满江红·无利无名",
            "dynasties": "宋代",
            "authors": "张昪",
            "contents": "无利无名，无荣无辱，无烦无恼。夜灯前、独歌独酌，独吟独笑。况值群山初雪满，又兼明月交光好。便假饶百岁拟如何，从他老。知富贵，谁能保。知功业，何时了。算箪瓢金玉，所争多少。一瞬光阴何足道，便思行乐常不早。待春来携酒殢东风，眠芳草。"
        },
        {
            "title": "呈寇公二首",
            "dynasties": "宋代",
            "authors": "蒨桃",
            "contents": "一曲清歌一束绫，美人犹自意嫌轻。不知织女萤窗下，几度抛梭织得成？\n风劲衣单手屡呵，幽窗轧轧度寒梭。腊天日短不盈尺，何似妖姬一曲歌？"
        },
        {
            "title": "清明二绝·其二",
            "dynasties": "宋代",
            "authors": "陈与义",
            "contents": "卷地风抛市井声，病夫危坐了清明。一帘晚日看收尽，杨柳微风百媚生。"
        },
        {
            "title": "临江仙·夜登小阁忆洛中旧游",
            "dynasties": "宋代",
            "authors": "陈与义",
            "contents": "忆昔午桥桥上饮，坐中多是豪英。长沟流月去无声。杏花疏影里，吹笛到天明。 二十余年如一梦，此身虽在堪惊。闲登小阁看新晴。古今多少事，渔唱起三更。"
        },
        {
            "title": "转调满庭芳·芳草池塘",
            "dynasties": "宋代",
            "authors": "李清照",
            "contents": "芳草池塘，绿阴庭院，晚晴寒透窗纱。玉钩金锁，管是客来唦。寂寞尊前席上，唯愁海角天涯。能留否？酴釄落尽，犹赖有梨花。当年曾胜赏，生香熏袖，活火分茶。极目犹龙骄马，流水轻车。不怕风狂雨骤，恰才称，煮酒笺花。如今也，不成怀抱，得似旧时那？"
        },
        {
            "title": "踏莎行·杨柳回塘",
            "dynasties": "宋代",
            "authors": "贺铸",
            "contents": "杨柳回塘，鸳鸯别浦。绿萍涨断莲舟路。断无蜂蝶慕幽香，红衣脱尽芳心苦。 返照迎潮，行云带雨。依依似与骚人语。当年不肯嫁春风，无端却被秋风误。"
        },
        {
            "title": "水仙子·渡瓜洲",
            "dynasties": "元代",
            "authors": "赵善庆",
            "contents": "渚莲花脱锦衣收，风蓼青雕红穗秋，堤柳绿减长条瘦。系行人来去愁，别离情今古悠悠。南徐城下，西津渡口，北固山头。"
        },
        {
            "title": "答友人赠乌纱帽",
            "dynasties": "唐代",
            "authors": "李白",
            "contents": "领得乌纱帽，全胜白接蓠。山人不照镜，稚子道相宜。"
        },
        {
            "title": "瑞鹧鸪·观潮",
            "dynasties": "宋代",
            "authors": "苏轼",
            "contents": "碧山影里小红旗。侬是江南踏浪儿。拍手欲嘲山简醉，齐声争唱浪婆词。西兴渡口帆初落，渔浦山头日未欹。侬欲送潮歌底曲？尊前还唱使君诗。"
        },
        {
            "title": "千里思",
            "dynasties": "唐代",
            "authors": "李白",
            "contents": "李陵没胡沙，苏武还汉家。迢迢五原关，朔雪乱边花。一去隔绝国，思归但长嗟。鸿雁向西北，因书报天涯。"
        }
    ]
]