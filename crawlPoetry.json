[
    [
        {
            "title": "丑奴儿令·沉思十五年中事",
            "dynasties": "清代",
            "authors": "龚自珍",
            "contents": "沉思十五年中事，才也纵横，泪也纵横，双负箫心与剑名。春来没个关心梦，自忏飘零，不信飘零，请看床头金字经。"
        },
        {
            "title": "子夜四时歌·春林花多媚",
            "dynasties": "南北朝",
            "authors": "佚名",
            "contents": "春林花多媚，春鸟意多哀。春风复多情，吹我罗裳开。"
        },
        {
            "title": "夜下征虏亭",
            "dynasties": "唐代",
            "authors": "李白",
            "contents": "船下广陵去，月明征虏亭。山花如绣颊，江火似流萤。"
        },
        {
            "title": "子夜歌·夜长不得眠",
            "dynasties": "南北朝",
            "authors": "佚名",
            "contents": "夜长不得眠，明月何灼灼。想闻散唤声，虚应空中诺。"
        },
        {
            "title": "九歌·东皇太一",
            "dynasties": "先秦",
            "authors": "屈原",
            "contents": "吉日兮辰良，穆将愉兮上皇；抚长剑兮玉珥，璆锵鸣兮琳琅；瑶席兮玉瑱，盍将把兮琼芳；蕙肴蒸兮兰藉，奠桂酒兮椒浆；扬枹兮拊鼓，疏缓节兮安歌；陈竽瑟兮浩倡；灵偃蹇兮姣服，芳菲菲兮满堂；五音纷兮繁会，君欣欣兮乐康。"
        },
        {
            "title": "青衫湿遍·悼亡",
            "dynasties": "清代",
            "authors": "纳兰性德",
            "contents": "青衫湿遍，凭伊慰我，忍便相忘。半月前头扶病，剪刀声、犹在银釭。忆生来、小胆怯空房。到而今，独伴梨花影，冷冥冥、尽意凄凉。愿指魂兮识路，教寻梦也回廊。咫尺玉钩斜路，一般消受，蔓草残阳。判把长眠滴醒，和清泪、搅入椒浆。怕幽泉、还为我神伤。道书生簿命宜将息，再休耽、怨粉愁香。料得重圆密誓，难禁寸裂柔肠。"
        },
        {
            "title": "惠子相梁",
            "dynasties": "先秦",
            "authors": "庄子",
            "contents": "惠子相梁，庄子往见之。或谓惠子曰：“庄子来，欲代子相。”于是惠子恐，搜于国中三日三夜。庄子往见之，曰：“南方有鸟，其名为鹓鶵，子知之乎？夫鹓鶵发于南海，而飞于北海；非梧桐不止，非练实不食，非醴泉不饮。于是鸱得腐鼠，鹓鶵过之，仰而视之曰：‘吓！’今子欲以子之梁国而吓我邪？”"
        },
        {
            "title": "自金陵溯流过白璧山玩月达天门寄句容王主簿",
            "dynasties": "唐代",
            "authors": "李白",
            "contents": "沧江溯流归，白璧见秋月。秋月照白璧，皓如山阴雪。幽人停宵征，贾客忘早发。进帆天门山，回首牛渚没。川长信风来，日出宿雾歇。故人在咫尺，新赏成胡越。寄君青兰花，惠好庶不绝。"
        },
        {
            "title": "雝",
            "dynasties": "先秦",
            "authors": "佚名",
            "contents": "有来雝雝，至止肃肃。相维辟公，天子穆穆。於荐广牡，相予肆祀。假哉皇考！绥予孝子。\n宣哲维人，文武维后。燕及皇天，克昌厥后。绥我眉寿，介以繁祉，既右烈考，亦右文母。"
        },
        {
            "title": "满庭芳·晓色云开",
            "dynasties": "宋代",
            "authors": "秦观",
            "contents": "晓色云开，春随人意，骤雨才过还晴。古台芳榭，飞燕蹴红英。舞困榆钱自落，秋千外、绿水桥平。东风里，朱门映柳，低按小秦筝。多情，行乐处，珠钿翠盖，玉辔红缨。渐酒空金榷，花困蓬瀛。豆蔻梢头旧恨，十年梦、屈指堪惊。凭阑久，疏烟淡日，寂寞下芜城。"
        }
    ],
    [
        {
            "title": "浣溪沙·舟泊东流",
            "dynasties": "清代",
            "authors": "薛时雨",
            "contents": "一幅云蓝一叶舟，隔江山色镜中收。夕阳芳草满汀洲。客里莺花繁似锦，春来情思腻于油。兰桡扶梦驻东流。"
        },
        {
            "title": "江夏别宋之悌",
            "dynasties": "唐代",
            "authors": "李白",
            "contents": "楚水清若空，遥将碧海通。人分千里外，兴在一杯中。谷鸟吟晴日，江猿啸晚风。平生不下泪，于此泣无穷。"
        },
        {
            "title": "春雁",
            "dynasties": "明代",
            "authors": "王恭",
            "contents": "春风一夜到衡阳，楚水燕山万里长。莫道春来便归去，江南虽好是他乡。"
        },
        {
            "title": "菩萨蛮·金陵赏心亭为叶丞相赋",
            "dynasties": "宋代",
            "authors": "辛弃疾",
            "contents": "青山欲共高人语。联翩万马来无数。烟雨却低回。望来终不来。 人言头上发。总向愁中白。拍手笑沙鸥。一身都是愁。"
        },
        {
            "title": "满江红·忧喜相寻",
            "dynasties": "宋代",
            "authors": "苏轼",
            "contents": "董毅夫名钺，自梓漕得罪，罢官东川，归鄱阳，过东坡于齐安。怪其丰暇自得，余问之。曰：“吾再娶柳氏，三日而去官。吾固不戚戚，而优柳氏不能忘怀于进退也。已而欣然，同忧共若处富贵，吾是以益安焉。”命其侍儿歌其所作《满江红》。嗟叹之不足，乃次其韵。\n忧喜相寻，风雨过、一江春绿。巫峡梦、至今空有，乱山屏簇。何似伯鸾携德耀，箪瓢未足清欢足。渐粲然、光彩照阶庭，生兰玉。幽梦里，传心曲。肠断处，凭他续。文君婿知否，笑君卑辱。君不见周南歌汉广，天教夫子休乔木。便相将、左手抱琴书，云间宿。"
        },
        {
            "title": "绿罗裙·东风柳陌长",
            "dynasties": "宋代",
            "authors": "贺铸",
            "contents": "东风柳陌长，闭月花房小。应念画眉人，拂镜啼新晓。伤心南浦波，回首青门道。记得绿罗裙，处处怜芳草。"
        },
        {
            "title": "马诗二十三首·其四",
            "dynasties": "唐代",
            "authors": "李贺",
            "contents": "此马非凡马，房星本是星。向前敲瘦骨，犹自带铜声。"
        },
        {
            "title": "修身齐家治国平天下",
            "dynasties": "先秦",
            "authors": "佚名",
            "contents": "古之欲明明德于天下者，先治其国；欲治其国者，先齐其家；欲齐其家者，先修其身；欲修其身者，先正其心；欲正其心者，先诚其意；欲诚其意者，先致其知，致知在格物。\n物格而后知至，知至而后意诚，意诚而后心正，心正而后身修，身修而后家齐，家齐而后国治，国治而后天下平。自天子以至于庶人，壹是皆以修身为本。"
        },
        {
            "title": "倦寻芳·香泥垒燕",
            "dynasties": "宋代",
            "authors": "卢祖皋",
            "contents": "香泥垒燕，密叶巢莺，春晦寒浅。花径风柔，著地舞茵红软。斗草烟欺罗袂薄，秋千影落春游倦。醉归来，记宝帐歌慵，锦屏香暖。别来怅、光阴容易，还又酴醿，牡丹开遍。妒恨疏狂，那更柳花迎面。鸿羽难凭芳信短，长安犹近归期远。倚危楼，但镇日、绣帘高卷。"
        },
        {
            "title": "好事近·七月十三日夜登万花川谷望月作",
            "dynasties": "宋代",
            "authors": "杨万里",
            "contents": "月未到诚斋，先到万花川谷。不是诚斋无月，隔一林修竹。 如今才是十三夜，月色已如玉。未是秋光奇绝，看十五十六。"
        }
    ],
    [
        {
            "title": "思归",
            "dynasties": "唐代",
            "authors": "韦庄",
            "contents": "暖丝无力自悠扬，牵引东风断客肠。外地见花终寂寞，异乡闻乐更凄凉。红垂野岸樱还熟，绿染回汀草又芳。旧里若为归去好，子期凋谢吕安亡。"
        },
        {
            "title": "原隰荑绿柳",
            "dynasties": "唐代",
            "authors": "温庭筠",
            "contents": "迥野韶光早，晴川柳满堤。拂尘生嫩绿，披雪见柔荑。碧玉牙犹短，黄金缕未齐。腰肢弄寒吹，眉意入春闺。预恐狂夫折，迎牵逸客迷。新莺将出谷，应借一枝栖。"
        },
        {
            "title": "清明二绝·其二",
            "dynasties": "宋代",
            "authors": "陈与义",
            "contents": "卷地风抛市井声，病夫危坐了清明。一帘晚日看收尽，杨柳微风百媚生。"
        },
        {
            "title": "送别",
            "dynasties": "唐代",
            "authors": "王之涣",
            "contents": "杨柳东风树，青青夹御河。近来攀折苦，应为别离多。"
        },
        {
            "title": "箜篌引 / 野田黄雀行",
            "dynasties": "两汉",
            "authors": "曹植",
            "contents": "置酒高殿上，亲交从我游。中厨办丰膳，烹羊宰肥牛。秦筝何慷慨，齐瑟和且柔。阳阿奏奇舞，京洛出名讴。乐饮过三爵，缓带倾庶羞。主称千金寿，宾奉万年酬。久要不可忘，薄终义所尤。谦谦君子德，磬折欲何求。惊风飘白日，光景驰西流。盛时不再来，百年忽我遒。生存华屋处，零落归山丘。先民谁不死，知命复何忧？"
        },
        {
            "title": "送陈秀才还沙上省墓",
            "dynasties": "明代",
            "authors": "高启",
            "contents": "满衣血泪与尘埃，乱后还乡亦可哀。风雨梨花寒食过，几家坟上子孙来？"
        },
        {
            "title": "闲居寄诸弟",
            "dynasties": "唐代",
            "authors": "韦应物",
            "contents": "秋草生庭白露时，故园诸弟益相思。尽日高斋无一事，芭蕉叶上独题诗。"
        },
        {
            "title": "满江红·蒜山怀古",
            "dynasties": "清代",
            "authors": "吴伟业",
            "contents": "沽酒南徐，听夜雨、江声千尺。记当年、阿童东下，佛狸深入。白面书生成底用？萧郎裙屐偏轻敌。笑风流北府好谈兵，参军客。人事改，寒云白。旧垒废，神鸦集。尽沙沉浪洗，断戈残戟。落日楼船鸣铁锁，西风吹尽王侯宅。任黄芦苦竹打寒潮，渔樵笛。"
        },
        {
            "title": "安贫",
            "dynasties": "唐代",
            "authors": "韩偓",
            "contents": "手风慵展一行书，眼暗休寻九局图。窗里日光飞野马，案头筠管长蒲卢。谋身拙为安蛇足，报国危曾捋虎须。举世可能无默识，未知谁拟试齐竽。"
        },
        {
            "title": "宫怨 / 闺怨",
            "dynasties": "唐代",
            "authors": "司马扎",
            "contents": "柳色参差掩画楼，晓莺啼送满宫愁。年年花落无人见，空逐春泉出御沟。"
        }
    ],
    [
        {
            "title": "终风",
            "dynasties": "先秦",
            "authors": "佚名",
            "contents": "终风且暴，顾我则笑。谑浪笑敖，中心是悼。终风且霾，惠然肯来。莫往莫来，悠悠我思。终风且曀，不日有曀。寤言不寐，愿言则嚏。曀曀其阴，虺虺其雷。寤言不寐，愿言则怀。"
        },
        {
            "title": "三棒鼓声频·题渊明醉归图",
            "dynasties": "元代",
            "authors": "曹德",
            "contents": "先生醉也，童子扶者。有诗便写，无酒重赊。山声野调欲唱些，俗事休说。问青天借得松间月，陪伴今夜。长安此时春梦热，多少豪杰。明朝镜中头似雪，乌帽难遮。星般大县儿难弃舍，晚入庐山社。比及眉未攒，腰曾折，迟了也，去官陶靖节。"
        },
        {
            "title": "东平留赠狄司马",
            "dynasties": "唐代",
            "authors": "高适",
            "contents": "古人无宿诺，兹道以为难。万里赴知己，一言诚可叹。马蹄经月窟，剑术指楼兰。地出北庭尽，城临西海寒。森然瞻武库，则是弄儒翰。入幕绾银绶，乘轺兼铁冠。练兵日精锐，杀敌无遗残。献捷见天子，论功俘可汗。激昂丹墀下，顾盼青云端。谁谓纵横策，翻为权势干。将军既坎壈，使者亦辛酸。耿介挹三事，羁离从一官。知君不得意，他日会鹏抟。"
        },
        {
            "title": "无衣",
            "dynasties": "先秦",
            "authors": "佚名",
            "contents": "岂曰无衣？与子同袍。王于兴师，修我戈矛。与子同仇！岂曰无衣？与子同泽。王于兴师，修我矛戟。与子偕作！岂曰无衣？与子同裳。王于兴师，修我甲兵。与子偕行！"
        },
        {
            "title": "游月陂",
            "dynasties": "宋代",
            "authors": "程颢",
            "contents": "月陂堤上四徘徊，北有中天百尺台。万物已随秋气改，一樽聊为晚凉开。水心云影闲相照，林下泉声静自来。世事无端何足计，但逢佳节约重陪。"
        },
        {
            "title": "新嫁娘词三首",
            "dynasties": "唐代",
            "authors": "王建",
            "contents": "邻家人未识，床上坐堆堆。郎来傍门户，满口索钱财。\n锦幛两边横，遮掩侍娘行。遣郎铺簟席，相并拜亲情。\n三日入厨下，洗手作羹汤。未谙姑食性，先遣小姑尝。"
        },
        {
            "title": "我行其野",
            "dynasties": "先秦",
            "authors": "佚名",
            "contents": "我行其野，蔽芾其樗。婚姻之故，言就尔居。尔不我畜，复我邦家。我行其野，言采其蓫。婚姻之故，言就尔宿。尔不我畜，言归斯复。我行其野，言采其葍。不思旧姻，求尔新特。成不以富，亦祗以异。"
        },
        {
            "title": "曾子杀彘 / 曾子烹彘",
            "dynasties": "先秦",
            "authors": "韩非",
            "contents": "曾子之妻之市，其子随之而泣。其母曰：“汝还，顾反为女杀彘。”妻适市来，曾子欲捕彘杀之。妻止之曰：“特与婴儿戏耳。”曾子曰：“婴儿非与戏也。婴儿非有知也，待父母而学者也，听父母之教。今子欺之，是教子欺也。母欺子，子而不信其母，非所以成教也。”遂烹彘也。"
        },
        {
            "title": "西江月·再用前韵戏曹子方",
            "dynasties": "宋代",
            "authors": "苏轼",
            "contents": "怪此花枝怨泣，托君诗句名通。凭将草木记吴风。继取相如云梦。点笔袖沾醉墨，谤花面有惭红。知君却是为情秾。怕见此花撩动。"
        },
        {
            "title": "浣溪沙·红桥怀古和王阮亭韵",
            "dynasties": "清代",
            "authors": "纳兰性德",
            "contents": "无恙年年汴水流。一声水调短亭秋。旧时明月照扬州。曾是长堤牵锦缆，绿杨清瘦至今愁。玉钩斜路近迷楼。"
        }
    ],
    [
        {
            "title": "念奴娇·石头城",
            "dynasties": "清代",
            "authors": "郑燮",
            "contents": "悬岩千尺，借欧刀吴斧，削成城郭。千里金城回不尽，万里洪涛喷薄。王浚楼船，旌麾直指，风利何曾泊。船头列炬，等闲烧断铁索。而今春去秋来，一江烟雨，万点征鸿掠。叫尽六朝兴废事，叫断孝陵殿阁。山色苍凉，江流悍急，潮打空城脚。数声渔笛，芦花风起作作。"
        },
        {
            "title": "过三闾庙",
            "dynasties": "唐代",
            "authors": "戴叔伦",
            "contents": "沅湘流不尽，屈子怨何深。日暮秋风起，萧萧枫树林。"
        },
        {
            "title": "浣溪沙·玉碗冰寒滴露华",
            "dynasties": "宋代",
            "authors": "晏殊",
            "contents": "玉碗冰寒滴露华，粉融香雪透轻纱。晚来妆面胜荷花。鬓亸欲迎眉际月，酒红初上脸边霞。一场春梦日西斜。"
        },
        {
            "title": "宴清都·连理海棠",
            "dynasties": "宋代",
            "authors": "吴文英",
            "contents": "绣幄鸳鸯柱，红情密、腻云低护秦树。芳根兼倚，花梢钿合，锦屏人妒。东风睡足交枝，正梦枕瑶钗燕股。障滟蜡、满照欢丛，嫠蟾冷落羞度。人间万感幽单，华清惯浴，春盎风露。连鬟并暖，同心共结，向承恩处。凭谁为歌长恨？暗殿锁、秋灯夜语。叙旧期、不负春盟，红朝翠暮。"
        },
        {
            "title": "浪淘沙·疏雨洗天清",
            "dynasties": "宋代",
            "authors": "邓剡",
            "contents": "疏雨洗天清，枕簟凉生。井桐一叶做秋声。谁念客身轻似叶，千里飘零？梦断古台城，月淡潮平。便须携酒访新亭。不见当时王谢宅，烟草青青。"
        },
        {
            "title": "天净沙·宁可少活十年",
            "dynasties": "元代",
            "authors": "严忠济",
            "contents": "宁可少活十年，休得一日无权，大丈夫时乖命蹇。有朝一日天随人愿，赛田文养客三千。"
        },
        {
            "title": "木兰花·乙卯吴兴寒食",
            "dynasties": "宋代",
            "authors": "张先",
            "contents": "龙头舴艋吴儿竞，笋柱秋千游女并。芳洲拾翠暮忘归，秀野踏青来不定。行云去后遥山暝，已放笙歌池院静。中庭月色正清明，无数杨花过无影。"
        },
        {
            "title": "入彭蠡湖口",
            "dynasties": "南北朝",
            "authors": "谢灵运",
            "contents": "客游倦水宿，风潮难具论。洲岛骤回合，圻岸屡崩奔。乘月听哀狖，浥露馥芳荪。春晚绿野秀，岩高白云屯。千念集日夜，万感盈朝昏。攀崖照石镜，牵叶入松门。三江事多往，九派理空存。灵物郄珍怪，异人秘精魂。金膏灭明光，水碧辍流温。徒作千里曲，弦绝念弥敦。"
        },
        {
            "title": "水调歌头·题斗南楼和刘朔斋韵",
            "dynasties": "宋代",
            "authors": "李公昴",
            "contents": "万顷黄湾口，千仞白云头。一亭收拾，便觉炎海豁清秋。潮候朝昏来去，山色雨晴浓淡，天末送双眸。绝域远烟外，高浪舞连艘。 风景别，胜滕阁，压黄楼。胡床老子，醉挥珠玉落南州。稳驾大鹏八极，叱起仙羊五石，飞佩过丹丘。一笑人间世，机动早惊鸥。"
        },
        {
            "title": "新嫁娘词",
            "dynasties": "唐代",
            "authors": "王建",
            "contents": "三日入厨下，洗手作羹汤。未谙姑食性，先遣小姑尝。"
        }
    ],
    [
        {
            "title": "卜算子·风雨送人来",
            "dynasties": "宋代",
            "authors": "游次公",
            "contents": "风雨送人来，风雨留人住。草草杯盘话别离，风雨催人去。泪眼不曾晴，眉黛愁还聚。明日相思莫上楼，楼上多风雨。"
        },
        {
            "title": "永遇乐·次稼轩北固楼词韵",
            "dynasties": "宋代",
            "authors": "姜夔",
            "contents": "云隔迷楼，苔封很石，人向何处。数骑秋烟，一篙寒汐，千古空来去。使君心在，苍厓绿嶂，苦被北门留住。有尊中酒差可饮，大旗尽绣熊虎。 前身诸葛，来游此地，数语便酬三顾。楼外冥冥，江皋隐隐，认得征西路。中原生聚，神京耆老，南望长淮金鼓。问当时、依依种柳，至今在否。"
        },
        {
            "title": "生查子·新月曲如眉",
            "dynasties": "五代",
            "authors": "牛希济",
            "contents": "新月曲如眉，未有团圞意。红豆不堪看，满眼相思泪。终日劈桃穰，仁在心儿里。两朵隔墙花，早晚成连理。"
        },
        {
            "title": "示长安君",
            "dynasties": "宋代",
            "authors": "王安石",
            "contents": "少年离别意非轻，老去相逢亦怆情。草草杯盘共笑语，昏昏灯火话平生。自怜湖海三年隔，又作尘沙万里行。欲问后期何日是，寄书应见雁南征。"
        },
        {
            "title": "为有",
            "dynasties": "唐代",
            "authors": "李商隐",
            "contents": "为有云屏无限娇，凤城寒尽怕春宵。 无端嫁得金龟婿，辜负香衾事早朝。"
        },
        {
            "title": "南安军",
            "dynasties": "宋代",
            "authors": "文天祥",
            "contents": "梅花南北路，风雨湿征衣。出岭同谁出？归乡如此归！(此归 一作：不归)山河千古在，城郭一时非。饿死真吾志，梦中行采薇。"
        },
        {
            "title": "山园小梅二首",
            "dynasties": "宋代",
            "authors": "林逋",
            "contents": "众芳摇落独暄妍，占尽风情向小园。疏影横斜水清浅，暗香浮动月黄昏。霜禽欲下先偷眼，粉蝶如知合断魂。幸有微吟可相狎，不须檀板共金樽。\n剪绡零碎点酥乾，向背稀稠画亦难。日薄从甘春至晚，霜深应怯夜来寒。澄鲜只共邻僧惜，冷落犹嫌俗客看。忆着江南旧行路，酒旗斜拂堕吟鞍。"
        },
        {
            "title": "郢门秋怀",
            "dynasties": "唐代",
            "authors": "李白",
            "contents": "郢门一为客，巴月三成弦。朔风正摇落，行子愁归旋。 杳杳山外日，茫茫江上天。人迷洞庭水，雁度潇湘烟。 清旷谐宿好，缁磷及此年。百龄何荡漾，万化相推迁。 空谒苍梧帝，徒寻溟海仙。已闻蓬海浅，岂见三桃圆。 倚剑增浩叹，扪襟还自怜。终当游五湖，濯足沧浪泉。"
        },
        {
            "title": "浣溪沙·天碧罗衣拂地垂",
            "dynasties": "唐代",
            "authors": "欧阳炯",
            "contents": "天碧罗衣拂地垂，美人初着更相宜，宛风如舞透香肌。独坐含颦吹凤竹，园中缓步折花枝，有情无力泥人时。"
        },
        {
            "title": "青溪 / 过青溪水作",
            "dynasties": "唐代",
            "authors": "王维",
            "contents": "言入黄花川，每逐青溪水。随山将万转，趣途无百里。声喧乱石中，色静深松里。漾漾泛菱荇，澄澄映葭苇。我心素已闲，清川澹如此。请留磐石上，垂钓将已矣。(磐石 一作：盘石)"
        }
    ],
    [
        {
            "title": "惜芳春·秋望",
            "dynasties": "元代",
            "authors": "乔吉",
            "contents": "千山落叶岩岩瘦，百尺危阑寸寸愁。有人独倚晚妆楼。楼外柳，眉暗不禁秋。"
        },
        {
            "title": "浣溪沙·莫许杯深琥珀浓",
            "dynasties": "宋代",
            "authors": "李清照",
            "contents": "莫许杯深琥珀浓，未成沉醉意先融。疏钟已应晚来风。瑞脑香消魂梦断，辟寒金小髻鬟松。醒时空对烛花红。"
        },
        {
            "title": "白马篇",
            "dynasties": "唐代",
            "authors": "李白",
            "contents": "龙马花雪毛，金鞍五陵豪。秋霜切玉剑，落日明珠袍。斗鸡事万乘，轩盖一何高。弓摧南山虎，手接太行猱。酒后竞风采，三杯弄宝刀。杀人如剪草，剧孟同游遨。发愤去函谷，从军向临洮。叱咤经百战，匈奴尽奔逃。归来使酒气，未肯拜萧曹。羞入原宪室，荒径隐蓬蒿。"
        },
        {
            "title": "玉女摇仙佩·佳人",
            "dynasties": "宋代",
            "authors": "柳永",
            "contents": "飞琼伴侣，偶别珠宫，未返神仙行缀。取次梳妆，寻常言语，有得几多姝丽。拟把名花比。恐旁人笑我，谈何容易。细思算、奇葩艳卉，惟是深红浅白而已。争如这多情，占得人间，千娇百媚。须信画堂绣阁，皓月清风，忍把光阴轻弃。自古及今，佳人才子，少得当年双关。且恁相偎倚。未消得、怜我多才多艺。愿奶奶、兰心蕙性，枕前言下，表余心意。为盟誓。今生断不孤鸳被。(双关 一作：双美）"
        },
        {
            "title": "美人梳头歌",
            "dynasties": "唐代",
            "authors": "李贺",
            "contents": "西施晓梦绡帐寒，香鬟堕髻半沉檀。辘轳咿哑转鸣玉，惊起芙蓉睡新足。双鸾开镜秋水光，解鬟临镜立象床。一编香丝云撒地，玉钗落处无声腻。纤手却盘老鸦色，翠滑宝钗簪不得。春风烂漫恼娇慵，十八鬟多无气力。妆成婑鬌欹不斜，云裾数步踏雁沙。背人不语向何处？下阶自折樱桃花。"
        },
        {
            "title": "我行其野",
            "dynasties": "先秦",
            "authors": "佚名",
            "contents": "我行其野，蔽芾其樗。婚姻之故，言就尔居。尔不我畜，复我邦家。我行其野，言采其蓫。婚姻之故，言就尔宿。尔不我畜，言归斯复。我行其野，言采其葍。不思旧姻，求尔新特。成不以富，亦祗以异。"
        },
        {
            "title": "读山海经十三首·其十二",
            "dynasties": "魏晋",
            "authors": "陶渊明",
            "contents": "鸱鴸见城邑，其国有放士。念彼怀王世，当时数来止。青丘有奇鸟，自言独见尔；本为迷者生，不以喻君子。"
        },
        {
            "title": "曲江对雨",
            "dynasties": "唐代",
            "authors": "杜甫",
            "contents": "城上春云覆苑墙，江亭晚色静年芳。林花著雨燕脂落，水荇牵风翠带长。龙武新军深驻辇，芙蓉别殿谩焚香。何时诏此金钱会，暂醉佳人锦瑟旁。"
        },
        {
            "title": "次韵登凌歊台",
            "dynasties": "元代",
            "authors": "萨都剌",
            "contents": "山势如龙去复回，闲云野望护重台。离宫夜有月高下，辇路日无人往来。春色不随亡国尽，野花只作旧时开。断碑衰草荒烟里，风雨年年上绿苔。"
        },
        {
            "title": "水仙子·乐闲",
            "dynasties": "元代",
            "authors": "张可久",
            "contents": "铁衣披雪紫金关，彩笔题花白玉栏，渔舟棹月黄芦岸。几般儿君试拣，立功名只不如闲。李翰林身何在，许将军血未干，播高风千古严滩。"
        }
    ],
    [
        {
            "title": "韩冬郎即席为诗相送一座尽惊他日余方追吟连宵侍坐裴回久之句有老成之风因成二绝寄酬兼呈畏之员外·其一",
            "dynasties": "唐代",
            "authors": "李商隐",
            "contents": "十岁裁诗走马成，冷灰残烛动离情。桐花万里丹山路，雏凤清于老凤声。\n剑栈风樯各苦辛，别时冰雪到时春。为凭何逊休联句，瘦尽东阳姓沈人。"
        },
        {
            "title": "临江仙·西湖春泛",
            "dynasties": "宋代",
            "authors": "赵溍",
            "contents": "堤曲朱墙近远，山明碧瓦高低。好风二十四花期。骄骢穿柳去，文艗挟春飞。 箫鼓晴雷殷殷，笑歌香雾霏霏，间情不受酒禁持。断肠无立处，斜日欲归时。"
        },
        {
            "title": "浣溪沙·赋清虚",
            "dynasties": "宋代",
            "authors": "辛弃疾",
            "contents": "强欲加餐竟未佳。只宜长伴病僧斋。心似风吹香篆过，也无灰。山上朝来云出岫，随风一去未曾回。次第前村行雨了，合归来。"
        },
        {
            "title": "关山月",
            "dynasties": "南北朝",
            "authors": "徐陵",
            "contents": "关山三五月，客子忆秦川。思妇高楼上，当窗应未眠。星旗映疏勒，云阵上祁连。战气今如此，从军复几年。"
        },
        {
            "title": "邯郸少年行",
            "dynasties": "唐代",
            "authors": "高适",
            "contents": "邯郸城南游侠子，自矜生长邯郸里。千场纵博家仍富，几度报仇身不死。宅中歌笑日纷纷，门外车马常如云，未知肝胆向谁是，今人却忆平原君。君不见即今交态薄，黄金用尽还疏索。以兹感叹辞旧游，更于时事无所求。且与少年饮美酒，往来射猎西山头。"
        },
        {
            "title": "离思五首·其四",
            "dynasties": "唐代",
            "authors": "元稹",
            "contents": "曾经沧海难为水，除却巫山不是云。取次花丛懒回顾，半缘修道半缘君。"
        },
        {
            "title": "自蓟北归",
            "dynasties": "唐代",
            "authors": "高适",
            "contents": "驱马蓟门北，北风边马哀。苍茫远山口，豁达胡天开。五将已深入，前军止半回。谁怜不得意，长剑独归来。"
        },
        {
            "title": "醉桃源·拍堤春水蘸垂杨",
            "dynasties": "宋代",
            "authors": "严仁",
            "contents": "拍堤春水蘸垂杨，水流花片香。弄花噆柳小鸳鸯，一双随一双。帘半卷，露新妆，春衫是柳黄。倚阑看处背斜阳，风流暗断肠。"
        },
        {
            "title": "幼女词",
            "dynasties": "明代",
            "authors": "毛铉",
            "contents": "下床着新衣，初学小姑拜。低头羞见人，双手结裙带。"
        },
        {
            "title": "旅夜书怀",
            "dynasties": "唐代",
            "authors": "杜甫",
            "contents": "细草微风岸，危樯独夜舟。星垂平野阔，月涌大江流。名岂文章著，官应老病休。飘飘何所似，天地一沙鸥。"
        }
    ],
    [
        {
            "title": "阁夜",
            "dynasties": "唐代",
            "authors": "杜甫",
            "contents": "岁暮阴阳催短景，天涯霜雪霁寒宵。五更鼓角声悲壮，三峡星河影动摇。野哭千家闻战伐，夷歌数处起渔樵。(千家 一作：几家)卧龙跃马终黄土，人事音书漫寂寥。(音书 一作：依依)"
        },
        {
            "title": "狂夫",
            "dynasties": "唐代",
            "authors": "杜甫",
            "contents": "万里桥西一草堂，百花潭水即沧浪。风含翠篠娟娟净，雨裛红蕖冉冉香。(篠 通：筱)厚禄故人书断绝，恒饥稚子色凄凉。欲填沟壑唯疏放，自笑狂夫老更狂。"
        },
        {
            "title": "清明二绝·其一",
            "dynasties": "宋代",
            "authors": "陈与义",
            "contents": "街头女儿双髻鸦，随蜂趁蝶学夭邪。东风也作清明节，开遍来禽一树花。"
        },
        {
            "title": "天边行",
            "dynasties": "唐代",
            "authors": "杜甫",
            "contents": "天边老人归未得，日暮东临大江哭。陇右河源不种田，胡骑羌兵入巴蜀。洪涛滔天风拔木，前飞秃鹙后鸿鹄。九度附书向洛阳，十年骨肉无消息。"
        },
        {
            "title": "栖禅暮归书所见二首",
            "dynasties": "宋代",
            "authors": "唐庚",
            "contents": "雨在时时黑，春归处处青。山深失小寺，湖尽得孤亭。\n春着湖烟腻，晴摇野水光。草青仍过雨，山紫更斜阳。"
        },
        {
            "title": "渡江云·揭浩斋送春和韵",
            "dynasties": "元代",
            "authors": "吴澄",
            "contents": "名园花正好，娇红白，百态竞春妆。笑痕添酒晕。丰脸凝脂，谁为试铝霜。诗朋酒伴，趁此日流转风光。尽夜游不妨秉烛，未觉是疏狂。茫茫。一年一度，烂漫离披，似长江去浪。但要教啼莺语燕，不怨卢郎。问春春道何曾去，任蜂蝶飞过东墙。君看取，年年潘令河阳。"
        },
        {
            "title": "渔歌子·楚山青",
            "dynasties": "五代",
            "authors": "李珣",
            "contents": "楚山青，湘水绿，春风澹荡看不足。草芊芊，花簇簇，渔艇棹歌相续。信浮沉，无管束，钓回乘月归湾曲。酒盈尊，云满屋，不见人间荣辱。"
        },
        {
            "title": "四时田园杂兴·其三十一",
            "dynasties": "宋代",
            "authors": "范成大",
            "contents": "昼出耘田夜绩麻，村庄儿女各当家。童孙未解供耕织，也傍桑阴学种瓜。"
        },
        {
            "title": "采桑子·明月多情应笑我",
            "dynasties": "清代",
            "authors": "纳兰性德",
            "contents": "明月多情应笑我，笑我如今。辜负春心，独自闲行独自吟。近来怕说当时事，结遍兰襟。月浅灯深，梦里云归何处寻。"
        },
        {
            "title": "醉蓬莱·夷则商七夕和方南山",
            "dynasties": "宋代",
            "authors": "吴文英",
            "contents": "望碧天书断，宝枕香留，泪痕盈袖。谁识秋娘，比行云纤瘦。象尺熏炉，翠针金缕，记倚床同绣。月亸琼梳，冰销粉汗，南花熏透。 尽是当时，少年清梦，臂约痕深，帕绡红皱。凭鹊传音，恨语多轻漏。润玉留情，沈郎无奈，向柳阴期候。数曲催阑，双铺深掩，风镮鸣兽。"
        }
    ],
    [
        {
            "title": "日登一览楼",
            "dynasties": "明代",
            "authors": "陈子龙",
            "contents": "危楼樽酒赋蒹葭，南望潇湘水一涯。云麓半涵青海雾，岸枫遥映赤城霞。双飞日月驱神骏，半缺河山待女娲。学就屠龙空束手，剑锋腾踏绕霜花。"
        },
        {
            "title": "丰年",
            "dynasties": "先秦",
            "authors": "佚名",
            "contents": "丰年多黍多稌，亦有高廪，万亿及秭。为酒为醴，烝畀祖妣。以洽百礼，降福孔皆。"
        },
        {
            "title": "江南柳·隋堤远",
            "dynasties": "宋代",
            "authors": "张先",
            "contents": "隋堤远，波急路尘轻。今古柳桥多送别，见人分袂亦愁生。何况自关情。 斜照后，新月上西城。城上楼高重倚望，愿身能似月亭亭，千里伴君行。"
        },
        {
            "title": "新嫁娘词",
            "dynasties": "唐代",
            "authors": "王建",
            "contents": "三日入厨下，洗手作羹汤。未谙姑食性，先遣小姑尝。"
        },
        {
            "title": "送宗判官归滑台序",
            "dynasties": "唐代",
            "authors": "任华",
            "contents": "大丈夫其谁不有四方志？则仆与宗衮二年之间，会而离，离而会，经途所亘，凡三万里。何以言之？去年春会于京师，是时仆如桂林，衮如滑台；今年秋，乃不期而会于桂林；居无何，又归滑台，王事故也。舟车往返，岂止三万里乎？人生几何？而倏聚忽散，辽夐若此，抑知己难遇，亦复何辞！\n　　岁十有一月，二三子出饯于野。霜天如扫，低向朱崖。加以尖山万重，平地卓立。黑是铁色，锐如笔锋。复有阳江、桂江，略军城而南走，喷入沧海，横浸三山，则中朝群公岂知遐荒之外有如是山水？山水既尔，人亦其然。衮乎对此，与我分手。忘我尚可，岂得忘此山水哉！"
        },
        {
            "title": "南歌子·懒拂鸳鸯枕",
            "dynasties": "唐代",
            "authors": "温庭筠",
            "contents": "懒拂鸳鸯枕，休缝翡翠裙，罗帐罢炉熏。近来心更切，为思君。"
        },
        {
            "title": "柳枝·江南岸",
            "dynasties": "宋代",
            "authors": "朱敦儒",
            "contents": "江南岸，江北岸。折送行人无尽时。恨分离。 酒一杯，泪双垂。君到长安百事违。几时归。"
        },
        {
            "title": "和贾舍人早朝大明宫之作",
            "dynasties": "唐代",
            "authors": "王维",
            "contents": "绛帻鸡人送晓筹，尚衣方进翠云裘。九天阊阖开宫殿，万国衣冠拜冕旒。日色才临仙掌动，香烟欲傍衮龙浮。朝罢须裁五色诏，佩声归向凤池头。"
        },
        {
            "title": "清平乐·池上纳凉",
            "dynasties": "清代",
            "authors": "项鸿祚",
            "contents": "水天清话，院静人销夏。蜡炬风摇帘不下，竹影半墙如画。醉来扶上桃笙，熟罗扇子凉轻。一霎荷塘过雨，明朝便是秋声。"
        },
        {
            "title": "减字木兰花·歌檀敛袂",
            "dynasties": "宋代",
            "authors": "欧阳修",
            "contents": "歌檀敛袂。缭绕雕梁尘暗起。柔润清圆。百琲明珠一线穿。樱唇玉齿。天上仙音心下事。留往行云。满坐迷魂酒半醺。"
        }
    ]
]